HIRUGARREN EKITALDIA

LEHENENGO ESZENA
Veneziako kale batean
(Eszenan: SALANIO eta SALARINO)
SALANIO: Zer berri daude Rialton, merkatarien plazan?
SALARINO: Oso albiste txarrak... Esaten dute Antonio jaunaren ontzi bat hondoratu dela. Goodwins izeneko harkaitz arriskutsuetan gertatu da. Han galdu dira beti ontzi asko‚Ä¶
SALANIO: Ai, ai, ai! Oker egon dadila albiste hori! Ez dadila egia izan, mesedez!
SALARINO: Bai‚Ä¶ baina errealitatea da: Antonio ontzi bat galdu du.
SALANIO: Ea ez den bakarra!
SALARINO: Begira‚Ä¶ ez da giro. Eta oraindik okerrago, hemen dator Shylock, eta ez dabil umore onean.
(Agertzen da SHYLOCK)
SALANIO: Kaixo, Shylock! Zer esaten dute merkatariek?
SHYLOCK: Zuek ondo baino hobeto dakizue-‚Ä¶ Nire alabak ihes egin du, eta zuek jakin bazenekiten!
SALARINO: Bai, egia da. Nire lagun jostunak josi zizkion hegoak eta orain txoriak alde egin du.
SALANIO: Eta zuk ere bazenekien txoria (hau da, Jessica) noizbait hegan egingo zuela. Bakarrik hego batzuen zain zegoen.
SALARINO : (barrezka) Hori da, baina hori... deabru batek epaitzen badu bakarrik zigortuko dute!
SHYLOCK : (haserre) Nire alabak traizio egin dio niri eta nire odolari ere!
SALANIO: Odol berekoak zarete? Ez dirudizue berdinak! Ez itxuraz, ez bihotzez!
SALARINO: Baina Antonioz‚Ä¶ zer dakizu?
SHYLOCK : (harrokeriaz) Antonio? Galduta dago! Nire kontratua sinatu zuen... eta ez du ordaindu! Orain ikusiko dugu nola betetzen duen! Esaten zuen: ¬´Nik ez dut interesik kobratzen, kristau ona naiz!¬ª Ba orain ikusiko dugu zer gertatzen den!
SALARINO: Baina‚Ä¶ ez diozu haragi puska bat benetan kenduko, ezta? Zertarako nahi duzu hori?
SHYLOCK: Ez dut diruagatik bakarrik egiten. Nire kontra barre egin du, mespretxatu nau. Jende guztiaren aurrean iraindu nau. Eta zergatik? Judua naizelako!
Zuek kristauak ez al zarete gu bezalakoak? Ez al dugu denok begirik, belarririk edo bihotzik? Ez al dugu denok goserik, hotzik edo minik? Ez al dute kristauek mendekua hartzen judutar batengatik irainduta sentitzen badira? Eskubide berdina dugu guk berdina egiteko.
(Sartzen da zerbitzari bat)
ZERBITZARIA: Jauna, Antonio zure bila dabil. Bere etxean zain dago, gauza serioez hitz egin nahi du.
SALANIO: Aspaldi ari gara bere bila, goazen.
(Agertzen da TUBAL)
SALARINO: Hara! Beste judu bat! Antzerako hirugarren bat aurkitu ezkero baietz deabrua izan. 
(Irteten dira)
(SHYLOCK eta TUBAL)
SHYLOCK: Tubal! Zer dakizu nire alabari buruz? Zer berri ekartzen duzu Genovatik?
TUBAL: Jendearen ahotan dabil, baina nik ez dut ikusi.
SHYLOCK: Zer madarikazio jausi da nire gainera! Diamante bat eraman zuen, 2.000 dukatu balio zuena! Eta bitxi gehiago ere bai! Ez zait axola hilda badago, bere belarrietan nire diamanteak ikusten badizkiot. Eta zu? Zertarako bidali zaitut hara? Ez duzu aurkitu? Alperrik gastatu dut nire dirua zurekin. 
TUBAL: Ez zara zu zoritxarreko bakarra‚Ä¶ Antonio ere gaizki dabil. Entzun dut bere ontzietako bat galdu dela Tripoletik bueltan.
SHYLOCK :(pozik) Egia al da? Berri zoragarriak, Tubal! Zorioneko eguna!
TUBAL: Esaten dutenaren arabera zure alabak Genovan gau bakar batean 80 dukatu xahutu zituen.
SHYLOCK: Ai ene! Horrek bihotza apurtzen dit! Nire dirutxoa! Gau bakar batean!!
TUBAL: Antonio arriskuan dago. Beste merkatariek ere esaten dute ezin izango duela ordaindu.
SHYLOCK: (gainezka) Bikaina! Sufritu beharko du! Mendekatuko naiz! 
TUBAL: Zure alabak eraztun polit baten truke tximino bat lortu zuen. Merkatariak erakutsi zidan eraztuna.  
SHYLOCK: Isil zaitez madarikatua! Eraztun hori nire emazteak oparitu zidan oraindik ezkongabeak ginenean. 
TUBAL:  Lasai, behintzat Antoniok guztia galdu du.
SHYLOCK: Bai, horrek lasaitzen nau. Egia dela dirudi.  Hemendik 15 egunetara presta ezazu epaitegi bat, erraiak aterako dizkiot ez badit emandakoa ordaintzen . Orain, banoa. Sinagogan elkar ikusiko dugu, Tubal. Ondo ibili!
BIGARREN ESZENA
Belmonteko jauregian
(Eszenan: BASANIO, PORCIA, GRAZIANO, NERISSA eta zerbitzariak)
PORCIA: Mesedez, Basanio, ez zaitez presaka ibili. Geratu nirekin beste egun bat, edo bi... Zure aukeraketa okerra bada, galdu egingo zaitut betiko. Ez dakit zergatik, baina bihotzak esaten dit maiteminduta nagoela. Nirekin egongo bazina kutxa egokia aukeratzeko pista bat eman ahal izango nizuke, baina ezin dut. Zintzoa izan behar dut. Aitaren borondatea errespetatu behar dut. Zure begien distirak bitan zatitu du nire arima. Erdi bat zurea da eta bestea nirea. Nirea esan dut? Beste erdia ere zurea da. 
BASANIO: Utzi zoriari erabakitzen! Ez dakizu zenbat sufritzen ari naizen...
PORCIA: Baina Basanio... zure maitasuna benetakoa al da?
BASANIO: Bai! Benetakoa da! Ezinezkoa da beste inor maitatzea zu baino gehiago!
PORCIA: Ados. Hemen dituzu kutxak. Hiru dira: urrezkoa, zilarrezkoa eta berunezkoa. Horietako batean dago nire argazkia. Irakurri arretaz eta egokia aukeratu ezkero... nirea izango zara.
NERISSA : (atzean, musika hasita) üéµ¬´Non jaio da maitasuna: begietan ala bihotzean?¬ª üéµ ¬´Maitasuna begietan jaio, begiradekin elikatzen da eta beste begietarako bidea hartzen duenean hiltzen da. Maitasunari kanta diezaiogun. Gora maitasuna!¬ª
BASANIO: (kutxei begira) Uff... askotan kanpotik ederrak diren gauzak... barrutik hutsalak dira. Urrea distiratsua da, baina askotan gezurretan dabil. Zilarra... erakargarria da, baina ez da guztiz fidagarria. Beruna... itsusia da, baina benetako gauzak sarritan xumeak dira. Beraz‚Ä¶ berunezko kutxa hautatzen dut!  Zorionekoa izango naizela uste dut!
(Kutxa irekitzen du)
BASANIO :(pozik) Ai ama! Zure erretratua! Zure aurpegia benetan dago hemen! Eta badago ohar bat ere!
¬´Ez zaituzte engainatu kanpoko itxurak. Zorionak! Aukeraketa zuzena egin duzu. Eta orain, musu batekin, bihurtu zaitez zure maitearen jabe.¬ª
PORCIA : (poz-pozik) Basanio... zurea naiz. Orain nire bihotza, nire etxea eta nire aberastasun guztiak zureak dira.
Hemen duzu nire eraztuna. Baina kontuz! Galdu edo apurtzen baduzu, horrek esan nahiko du ez nauzula benetan maite.
BASANIO: Ez kezkatu! Nire bizia baino hobeto zainduko dut!
NERISSA: Zorionak zuei! 
GRAZIANO: Zorionak, lagunak! Eta... ba al dakizue? Ni ere... maiteminduta nago! Nerissarekin! Zuk kutxa zuzena aukeratu ezkero Nerissak bere maitasuna ere agindu zidan.
PORCIA: Hori egia al da, Nerissa?
NERISSA: Bai, jauna.
BASANIO: Ba... bi ezkontza ospatuko ditugu!
GRAZIANO: Eta horra hor... Lorenzo eta Jessica, eta gure lagun Salerio!
(Sartzen dira LORENZO, JESSICA eta SALERIO)
BASANIO: Ongi etorri! Pozik nago zuek etorri izanagatik!
SALERIO: Eskerrik asko. Basanio, gutun bat ekarri dizut... Antonio jaunaren eskutitz bat...
BASANIO :(kezkatuta) Mesedez, lehendabizi esadazu: nola dago Antonio?
SALERIO: Ez dago gaixorik... gorputzez. Baina bere bihotza eta arima... oso triste daude. Irakurri gutuna.
GRAZIANO: Zer berri dakarzu, Salerio? Zer moduz dabil Antonio?
SALERIO: Ez oso ondo, tamalez... Ontzi guztiak galdu ditu. Eta Shylock juduak... bere hitzarmena bete nahi du: Antonio zigortzeko.
PORCIA : (beldurtuta) Zer gertatu da? Zer dio gutunak?
BASANIO : (triste)  Antonio... nire lagunik onena... galdu du guztia. Eta nire erruz bere bizitza arriskuan dago. Dirua lortzeko, berak bere burua arriskuan jarri zuen, eta orain... Shylockek zigortzeko aprobetxatu nahi du.
PORCIA : (irmo) Zenbat zor dio?
BASANIO: Hiru mila dukatu.
PORCIA: Ba ni hamar aldiz gehiago emateko prest nago! Ezkondu gaitezen orain eta ondoren joan zaitezte bere bila! Ez dut zuen laguna galtzerik nahi. Eta... zuen emazteak izango garen arren, Antonio salbu ekarri arte ni eta Nerissa alargunak bezala biziko gara. Joan! Bidaia hasi!
BASANIO: Eskerrik asko, Porcia. Bihotzez!



HIRUGARREN ESZENA
Veneziako kale batean, kartzelaren ondoan
(Eszenan: SHYLOCK, SALANIO, ANTONIO eta KARTZELARIA)
SHYLOCK : (haserre) Kartzelari hori! Ez kendu begirik Antonio honi! Eta ez esan niri errukia izan behar dudanik. Ez dut errukirik izango!
Hau da dirua interesik gabe mailegatu ohi zuen tontoa! Ikasiko du orain!
ANTONIO : (lasai, ahots leunez) Mesedez, Shylock‚Ä¶ entzun nazazu.
SHYLOCK: Ez dut ezer entzun nahi! Kontratua betetzea eskatzen dut! Nik ez dut ezer egin zure aurka, eta hala ere ‚Äútxakurra‚Äù deitu didazu. Bada, txakurra banaiz... orain neure hortzak erakutsiko dizkizut! Ez duzu ihesbiderik! Duxak (Veneziako agintari nagusiak) egingo du justizia. Eta zuk, kartzelari madarikatu hori, ez zenuke inoiz utzi behar izan kartzelatik ateratzen!
ANTONIO : (erreguka) Mesedez, entzun iezadazu. Hau ez da bidezkoa.
SHYLOCK: Ez dut entzun nahi! Nik ez dut kristauen otoitzak entzuten. Ez dut bihotzik biguntzeko. Ez saiatu gehiago. Nahi dudana da: kontratua bete dadila!
(SHYLOCK alde egiten du haserre)
SALANIO : (haserre eta nahigabetuta) Zer izaki ankerragoa existitzen da? Deabru hutsa da!
ANTONIO : (tristura handiz) Utzi bakean. Alferrik da errukia eskatzea. Shylockek nire bizia nahi du. Eta zergatik? Lagundu dudalako, beste batzuei dirua utziz. Horregatik gorroto dit. Eta horregatik nahi du mendekua.
SALANIO: Ez dut uste Duxak utziko duenik horrelako kontratu bat betetzen. Ez da bidezkoa!
ANTONIO: Baina‚Ä¶ legea legea da. Eta legea ez betetzea arriskutsua da hiriarentzat. Venezia honek merkataritza asko dauka atzerritarrekin. Eta ezin da ahaztu: legea denontzat da, baita atzerritarrentzat ere.
(Isilune bat. Antonio gero eta tristeago dago)
ANTONIO: Oso nekatuta nago. Ez dakit biharko egunean haragi piska bat ere izango dudan nire gorputzean... Shylockek nahi duen bezala. Agur, kartzelari ona. Eta... ea Basanio garaiz iristen den, azken agurra ematera. Hori nahiko nuke.


LAUGARREN ESZENA
Belmonteko jauregian
(Eszenan: PORCIA, NERISSA, LORENZO, JESSICA eta BALTASAR)
LORENZO: Porcia andrea, ez dut lotsarik esateko: oso lagun leiala zara. Basaniok lagun bikaina duelako, zuk ere lagundu nahi izan diozu. Hori da benetako adiskidetasuna!
PORCIA: Ez naiz damutzen laguntzeaz. Basanio nire maitea bada, eta Antonioren lagun mina bada, Antonio ere izango da pertsona bikaina, ezta? Eta horregatik, lagundu egin behar diot. Baina, hori alde batera utzita, badakizu zer? Etxeko ardura zuri eta Jessicari uzten dizuet. Basanio eta Antonio bueltatu arte, Nerissarekin ezkutatuko naiz gertu dagoen komentu batean. Zugan konfiantza ipintzen dut.
LORENZO: Ados, pozik egingo dut zuk agindutakoa!
PORCIA: Zerbitzariek gure planak jakingo dituzte eta etxekoak bezala tratatuak izango zarete. Jainkoarekin geratu, eta ondo ibili!
JESSICA: Zorte on, Porcia! Zu bezalako jende onari, onena opa diogu!
PORCIA: Eskerrik asko, Jessica. Bihotzez. Agur!
(Lorenzo eta Jessica eszenatik irteten dira.)
PORCIA :(Baltasar zerbitzariari) Aizu Baltasar, zuk beti izan zara fidela. Gaur ere hala espero dut. Izan ere, lan garrantzitsu bat bidaliko dizut: Hartu gutun hau eta joan azkar-azkar Padua hirira. Eman gutuna Belario Doktoreari. Hark emango dizkizu jantzi berezi batzuk eta paper garrantzitsuak. Ondoren, ekarri hauek Veneziara doan txalupara. Ez galdu denbora! Venezian helduko naiz zu baino lehenago.
BALTASAR: Arduratsua izango naiz, lasai. Badakit zer garrantzitsua den!
(Baltasarrek alde egiten du.)

PORCIA :(ilusioz, Nerissari) Nerissa! Ez dizut guztia esan... baina plan bat dut. Gizonez jantziko gara, eta... Antonio salbatzera joango gara!  Gure senarrek ustekabea emango diegu.
NERISSA :(harrituta) Zer? Gizonez jantzi?
PORCIA : (barrezka) Bai, bai! Eta ni izango naiz zaldun gazte ausartena! Hitz egingo dut ahots lodi-lodiz, eta kontatuko dut neska ederrak maitemindu direla nirekin... eta nik kalabazak eman diedala! Azkenean denek pentsatuko dute... "Zein harroputza den mutil hau!"
NERISSA :(barrez) Eta nik zer egingo dut? Ni ere mutilez jantziko naiz?
PORCIA: Jakina! Biok elkarrekin joango gara... eta ikusten duzu autoa lorategiaren atarian? Han azalduko dizut dena.
Prestatu zaitez bidaia eder baterako, Nerissa!


BOSGARREN ESZENA
Belmonteko lorategian
(Eszenan: LANZAROTE eta JESSICA, gero LORENZO)
LANZAROTE:  (serio-itxuraz, baina jolasean) Jessica... ez dut nahi beldurtzerik, baina... nik entzun dut Jainkoak seme-alabak zigortzen dituela gurasoen bekatuengatik. Eta zuk... ba... badakizu nolakoak diren zureak. Nik ez dizut inoiz gezurrik esan, eta orain ere ez naiz isilduko... beldur naiz zu kondenatuko zarela!  Baina, uste dut, itxaropen txiki bat dagoela.
JESSICA : (harrituta) Zer? Eta zein da nire esperantza?
LANZAROTE: Ba agian... zure aita ez dela zure benetako aita! 
JESSICA : (barrez) Bada, horrela balitz... orduan amaren errua ordaindu beharko nuke! Ez da irtenbide ona!
LANZAROTE: Horrela da, bai! Alde batetik edo bestetik, ez dago irabazterik!
JESSICA: Ez kezkatu: Lorenzo nire senarrak salbatuko nau. Kristau bihurtu nau eta orain zoriontsu naiz.
LANZAROTE : (txantxetan) Txarto egin du! Kristau gehiegi gara jada! Denak kristau bihurtzen badituzte, urdaiazpikoa agortuko da! 
(Sartzen da LORENZO)
JESSICA: Lorenzo, hemen dator zure morroia! Berriz bere ohiko astakeriekin! Esan dit salbazioa ez dudala lortuko, eta gainera zuk ere bekatua egin duzula ni kristautzean!
LORENZO : (barrezka) Eta hara! Nik berriz entzun dut zu, Lanzarote, etxeko beltzaranarekin ibili zarela, eta orain... haurdun dagoela! 
LANZAROTE : (lotsatuta) Ba... bada... neska hori beti izan da... uste nuena baino... zintzoagoa! 
LORENZO: Ai, Lanzarote, zuk beti hitz-jokoak eta txantxak... Ez zara gelditzen! Zoaz barrura eta esan zerbitzariei bazkaria prestatu dezatela.
LANZAROTE: Dagoeneko guztiek badute prest... euren tripak! 
LORENZO: Ez, Lanzarote! Esan mahaia presta dezatela!
JESSICA: (gozotasunez) Lorenzo, zer iruditzen zaizu Basanioren emaztea, Porcia?
LORENZO: Zintzoa, ederra, eta jakintsua. Zoragarria.
JESSICA: Nire ustez, mundu honetan paradisutik gertuen dagoena da. Basaniok badaki zer altxor duen, edo... ez du mereziko.
LORENZO : (irribarretsu) Ni ere zuretzat horrelakoa naiz?
JESSICA : (barrezka) Galdera horiek utzi... baina baietz esango dizut.
LORENZO: Ados! Baina goazen lehenik bazkaltzera. Postrean... nahi duzun guztia esan ahal izango didazu. 
(Irteten dira elkarri eskutik helduta.)


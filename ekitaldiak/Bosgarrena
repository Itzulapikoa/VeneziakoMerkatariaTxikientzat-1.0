BOSGARREN EKITALDIA

LEHENENGO ESZENA
Belmonteko lorategian
(Eszenan: LORENZO eta JESSICA paseatzen ari dira ilargiaren argipean.)
LORENZO: Begira, Jessica, ilargia zein eder dabil zeruan. Gau berezi hauetan gertatzen dira maitasun handiko istorioak…
JESSICA : (barrez) Bai, eta ni ere gogoratzen naiz: gau batean ni etxetik ihes egin nuen, eta zu nire bila etorri zinen!
LORENZO: Eta orduan esan nizun betiko maiteko zintudala.
JESSICA: Eta ni, zurekin joatekotan nintzela, nire aitari agur esan gabe!
(Sartzen da ESTEFANO korrika.)
ESTEFANO: Jauna! Berri onak! Porcia andereñoa berehala iritsiko da Belmontera. Gaur gauean bertan!
LORENZO: Zoragarria da hori! Etxera goaz, Jessica, ongi etorria prestatzen.

(Sartzen da LANZAROTE ohi bezala zaratatsu.)
LANZAROTE: Lorenzo? Jessica? Aizu! Non zaudete?
LORENZO: Hemen, hemen gaude!
LANZAROTE: Pozik zaudetela uste dut. Basanio jauna ere bidean da, goizean iritsiko da.
LORENZO: Beno, goazen! Estéfano, musikariak prestatu. Gaurko gaua izango da festa!
(Eserita daude lorategian; musika entzuten da.)
LORENZO: Zein polita den musika gau lasaian. Entzun… zer edertasun…
JESSICA: Ez dakit zergatik, baina musikak beti triste sentiarazten nau.
LORENZO: Horrek esan nahi du barruan bihotz samurra duzula. Musikak baita menderatzen basapiztiak ere!
(Sartzen dira PORCIA eta NERISSA mozorrotik askatuta.)
PORCIA: A zer gaua! Eta hara: gure etxetik argia ikusten da. Nerissa, ez diegu esan behar inori non egon garen.
NERISSA: Noski. Sekretua da gure plana.
LORENZO: Egun handia izango da gaur. Basanio eta Antonio ere badatoz.
(Sartzen dira BASANIO, ANTONIO eta GRAZIANO.)
PORCIA : (irribarretsu) Ongi etorri, Basanio!
BASANIO: Baina... zer...? Zu zinen epailea?
PORCIA: Bai... eta zure eraztuna oraindik daukat hemen.
NERISSA: Eta nik ere daukat Grazianoren eraztuna... pasante mozorrotuta nengoen!
GRAZIANO : (harrituta) Ezin sinistu... zu zinen pasantea?
NERISSA: Ni bai! Eta ez naiz horregatik haserretuko... baldin eta zure hitza betetzen baduzu: ez galtzea inoiz eraztuna!
ANTONIO: Ni naiz erruduna, baina zorionez guztia ongi bukatu da. Porcia eta Nerissari esker libre gaude.
PORCIA : (pozik) Antonio, badakit zure itsasontziak portura onik iritsi direla. Zure fortuna ez da galdu!
ANTONIO: Benetan? Ez dut sinesten! Hau zoriona!
NERISSA: Eta zu, Lorenzo, hona duzu Shylockek sinatutako paper ofiziala: zuretzat izango da haren ondarea.
LORENZO: Eskerrik asko, bihotzez!
GRAZIANO: Nik, berriz, gau honetan ez dut galduko eraztuna... ezta ohean pasantea ere!
GUZTIAK: (barrez) Ez, ez! Gaur gaua zoriontsua da guztiontzat!
(Guztiak etxera sartzen dira pozik, musika entzuten da amaieran.)
